## GYIK:
  **Q:** Hogyan tudok kapcsolatba kerülni másokkal, akik szintén ezt a kihívást teljesítik?
  **A:** A legjobb módja ennek, ha használod a hivatalos honlapon lévő listát:
  www.100DaysOfCode.com/connect
  Valamint itt egy [meghívó link a 100DaysOfCode Slack csatornához](https://www.100daysofcode.com/slack).

  Keresd a #100DaysOfCode hashtaget a Twitteren, vagy csatlakozz [a 100DaysOfCode szobához Gitteren](https://gitter.im/Kallaway/100DaysOfCode) — nincs szükséged meghívóra, mindenki számára nyitott. Kövesd a [@_100DaysOfCode hashtaget](https://twitter.com/_100DaysOfCode) Twitteren, hogy kapcsolatban legyél a közösséggel.

  **Q:** Már elkezdtem a kihívást, jelenleg a 8. napnál tartok. Hogy tudom használni ezt a repozitóriumot, hogy naplót írjak az előrehaladásomról?
  **A:** Ne aggódj. Szedj össze minél több információt az előző napjaidról, de ha nem tudsz, akkor csak folytasd onnan, ahol épp tartasz. Ha naponta tweeteltél a kihívásról, csak dobd be ezekhez a bejegyzésekhez tartozó linkeket a naplódba. Utána pedig kövesd a formátumot.

  **Q:** Most kezdem a programozást, még nem tudok projekteket létrehozni magamtól, mit tegyek?
  **A:** Legjobb, ha elkezded az elejétől a [FreeCodeCamp front end programját](https://www.freecodecamp.com/). Minél tovább jutsz a 100 nap alatt, annál jobb.

  **Q:** Kihagytam egy napot, ezzel elbuktam a kihívást?
  **A:** Dehogy. Megteheted, hogy kihagysz egy napot (ilyenkor ezt ne számítsd bele a 100 napba), de sose hagyj ki két napot egyhuzamban.

  **Q:** Későn értem haza és mire végeztem az egy óra kódolással, elmúlt éjfél. Ez beleszámít még az előző napba?
  **A:** Természetesen! Programoztál egy órát, mielőtt lefeküdtél aludni aznap? Ha igen, akkor nem történt semmi probléma.
  Ennek az az alapvető oka, hogy mindannyian különböző életszakaszban vagyunk és különböző életritmusunk, teendőink vannak (iskola, gyerekek, munka, bármi egyéb), ezért az egész ennek megfelelően, rugalmasan kezelendő. Nincs kőbe vésve, hogy éjfél előtt végezned kell az adott napi programmal.
  Ne aggódj, hogy a GitHubon aznapra nincs aktivitásod. Persze, jól esik látni, ha folyamatosan, naponta van egy zöld rubrika ott, de emiatt feleslegesen ne stresszeld magad, ha esetleg kimarad néha.

  **Q:** Szükséges naplót írnom?
  **A:** Igen, ez fontos. A legegyszerűbb, ha forkolod ezt a repozitóriumot és a [napló](naplo.md) fájlba jegyzetelsz minden nap. Ez két okból is jó: egyrészt visszanézheted a napi előrehaladásodat és láthatod, hova jutottál, így könnyebb motivációt találnod a folytatáshoz. Másrészt 100 nap után kiértékelheted az egészet, láthatod, mi működött nálad és mi nem.

  **Q:** Online közzé kell tennem a projektjeimet?
  **A:** Erősen ajánlott. Ez jó arra, hogy mivel mások láthatják a munkádat, nagyobb motivációd lesz, valamint el tudnak érni. Ezáltal jobban, részletesebben fogod kidolgozni. Én a GitHubot ajánlom.

  **Q:** Kell aggódnom az aktivitásom folyamatossága miatt (GitHubon)?
  **A:** Ahogy fentebb is írtam, ez hasznos és szép látni, hogy minden nap aktív voltál, de ne stresszeld emiatt magadat, ha mégis közbejön valami. Ehelyett inkább tegyél érte, hogy legközelebb ne legyen ilyen eset. Az ilyen dolgok miatt aggodalom sehova sem fog vezetni. A legjobb, ha egyszerűen csak folytatod és programozol tovább.

  **Q:** Mi a kihívás legnehezebb része?
  **A:** Az, hogy minden nap le kell ülni és egy órát kódolni kell. Ne halasztgasd, ne is gondolkodj rajta sokat, mert meg fogod magyarázni, hogy miért nincs lehetőséged adott napon megcsinálni. Mechanikusan közelítsd meg: ülj le, kapcsold be a gépet, nyisd meg a text editort és programozz. 5 perc után már biztos nem fogsz érezni késztetést a halasztásra.

  **Q:** Ha mindenki egy napon kezdi, érdemes őket megvárnom és együtt elkezdeni?
  **A:** Ez egy egyéni kihívás, tehát amikor elkezded, az az első nap. Amikor erről posztolsz Twitteren vagy máshol, mindenképp írd bele, hányadik napnál tartasz és használd a fent említett hashtaget, hogy a többiek lássák és támogatni tudjanak!


## Tartalomjegyzék
* [Szabályzat](szabalyzat.md)
* [Napló](naplo.md)
* [GYIK](gyik.md)
* [Segédanyagok](segedanyagok.md)
