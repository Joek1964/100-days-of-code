## FAQ:
  **Q:** Bagaimana saya dapat berhubung dengan orang lain yang juga menyertai cabaran ini?  
  **A:** Cara yang terbaik untuk berhubung ialah dengan menggunakan senarai sumber-sumber yang terletak di laman rasmi 100DaysOfCode:
  www.100DaysOfCode.com/connect 
  Seterusnya, ini adalah [jemputan ke saluran Slack 100DaysOfCode](https://join.slack.com/t/100xcode/shared_invite/enQtMzA2NzUyODY4MTgyLWM2NzMzYzBmZTcwOTk0MzM2YTI5OWQzM2M3ZTVjZTUyMTE0NDk3ZjdiZmExNGU5Mjg3ODgzZTQxODI3YTNjZjA).
  
  Cari #100DaysOfCode di Twitter, atau sertai [ruang 100DaysOfCode di Gitter](https://gitter.im/Kallaway/100DaysOfCode) — tidak perlu jemputan, ia terbuka untuk sesiapa yang ingin menyertai. Juga, ikuti [@_100DaysOfCode](https://twitter.com/_100DaysOfCode) di Twitter untuk sentiasa berhubung dengan komuniti.

  **Q:** Saya sudah mulakan cabaran ini, dan saya sekarang di hari ke-8. Bagaimana boleh saya mula menggunakan repositori ini untuk menjejaki perkembangan saya?  
  **A:** Jangan risau. Tuliskan kembali sebanyak mana informasi pada hari-hari sebelumnya; tapi sekiranya todak boleh, teruskan saja dari mana anda berada sekarang. Jika anda ada menghantar tweet berkenaan kemajuan anda setiap hari, letakkan pautan kepada tweet tersebut di dalam Rekod untuk hari tersebut. Kemudian, ikuti format yang ditetapkan.

  **Q:** Saya baru lagi dalam bidang pengaturcaraan (atau baru sahaja membuat keputusan untuk belajar menulis kod) dan tidak dapat membina projek lagi, apa yang patut saya buat?  
  **A:** Cara yang terbaik untuk bermula ialah dengan mengikuti [FreeCodeCamp’s Front End Curriculum](https://www.freecodecamp.com/) dari awal. Sejauh mana yang anda boleh pergi selama 100 hari ini, lebih baik.  

  **Q:** Saya telah ponteng sehari, adakah ini bermakna saya gagal cabaran ini?  
  **A:** Sudah tentu tidak. Anda dibenarkan untuk bercuti selama satu hari (tetapi pulun balik dengan menambah lagi satu hari selepas berakhirnya hari ke-100), asalkan tidak ponteng lebih 2 hari. Ini adalah satu nasihat yang baik untuk membina tabiat yang saya belajar dari Leo Babauta dari zen habits.  

  **Q:** Saya lambat pulang ke rumah, dan bila saya baru saja selesaikan tugasan hari tersebut, saya sedari waktu sudah lebih tengah malam, adakah ia dikira?  
  **A:** Mestilah! Garis panduan: adakah anda telah menulis kod sekurang-kurangnya satu jam sebelum anda tidur pada hari itu? Kalau benar, anda berada di landasan yang betul.
  Sebabnya, kita semua ada jadual dan kehidupan yang berbeza (keluarga, sekolah, kerja dan lain-lain) jadi tidak perlu letakkan diri anda atas satu norma waktu. Anda tidak akan mengalami apa yang Cinderella alami ketika jam berdetik 12 tengah malam.  
  Usah gusir sama ada anda akan mendapat satu point di GitHub pada hari tertentu. Ya, ianya sangat bermakna jika berupaya mendapatkannya secara berterusan satu demi satu, tetapi jangan sampai merugikan diri sendiri dengan mengukur usaha anda dengan waktu.  

  **Q:** Perlukah saya menyimpan jurnal?  
  **A:** Ya anda patut, dan cara yang terbaik untuk melaksanakannya ialah dengan fork repositori ini, dan hantar commit ke [Rekod](log.md) setiap hari. Ianya sangat berguna dalam dua cara secara khusus: anda akan dapat melihat kemajuan anda setiap hari dan seberapa banyak anda sudah capai selama ini, dan ia akan menjadi lebih mudah untuk mencari motivasi untuk terus konsisten; dan yang kedua ialah setelah anda berjaya melangkaui 100 hari, anda sudah boleh menganalisa pengalaman anda dengan lebih baik dan dapat mengagak apa yang boleh dipakai dan apa yang tidak.

  **Q:** Bolehkah saya letakkan projek-projek saya atas talian?  
  **A:** Sudah tentu. Ianya baik untuk lahirkan rasa tanggungjawab dan sebagai motivasi apabila anda tahu bahawa apa yang anda buat selama ini boleh dicapai oleh sesiapa sahaja yang ingin melihatnya di atas talian. Ia akan menjadikan anda lebih mengambil berat tentang produk anda, dan akan membawa kepada hasil yang lebih memberangsangkan. Saya cadangkan anda letakkannya di GitHub.

  **Q:** Perlukah saya ambil berat tentang konsistensi?
  **A:** Ianya sesuatu yang baik dan bermanfaat, tetapi seperti mana yang saya sebutkan di atas — jangan khuatir tentang perkara tersebut sangat, dan jangan mengkritik diri anda jika terlangkau satu hari. Sebaliknya, pastikan anda buat apa yang anda boleh untuk tidak membenarkannya berulang kembali, dan ketahuilah bahawa perasaan bimbang atau memarahi diri anda sendiri tidak akan memberi anda apa-apa hasil pun (Ok, sebenarnya ia akan memberi anda hasil, tetapi yang negatif. Saya gelarkannya akibat, bukannya hasil). Cara yang terbaik untuk keluar dari keadaan emosi yang negatif adalah dengan duduk dan menulis kod.

  **Q:** Apakah perkara yang paling sukar di dalam cabaran ini? 
  **A:** Apabila anda duduk dan mula menulis kod. Jangan lengahkan atau fikir tentangnya sama sekali, kerana rasional anda akan mula keluarkan diri anda darinya. Dekati secara mekanikal: duduk, buka komputer anda, lancarkan kod editor, dan mulakan menaip. Selepas 5 minit, anda tidak akan rasa apa-apa masalah/keinginan untuk menangguh atau berhenti.  

  **Q:** Sekiranya semua orang bermula pada suatu hari tertentu, perlukah saya menyertai mereka pada hari tersebut? Contohnya, dari hari ke-12?  
  **A:** Ini adalah cabaran individual, jadi apabila anda menyertainya, anda akan mulakan dari hari pertama. Pada bila masa sahaja anda akan menghantar status kemas kini di Twitter dan sebagainya, pastikan anda sebutkan hari ke berapa anda berada dan gunakan hashtag supaya orang lain dapat mencari anda dan memberikan sokongan!  

## Kandungan
* [Peraturan](rules.md)
* [Rekod - Klik untuk melihat rekod kemajuan saya](log.md)
* [FAQ](FAQ.md)
* [Sumber](resources.md)
