## FAQ:

**Q:** Bagaimana cara untuk saya berhubung dengan peserta lain yang melakukan cabaran ini?  
 **A:** Cara terbaik untuk berhubung ialah dengan menggunakan medium yang tersenarai di laman web rasmi 100DaysOfCode :
www.100DaysOfCode.com/connect
Juga, disini disertakan [pautan untuk saluran Slack 100DaysOfCode](https://join.slack.com/t/100xcode/shared_invite/zt-eivg7x1x-wgNPDh7ug_u4GcUwZNT8Zg).

Cari #100DaysOfCode di Twitter, atau sertai [saluran Gitter 100DaysOfCode](https://gitter.im/Kallaway/100DaysOfCode) — anda tidak memerlukan jemputan, ianya terbuka untuk sesiapa sahaja. Juga, ikuti [@\_100DaysOfCode](https://twitter.com/_100DaysOfCode) di Twitter untuk kekal berhubung dengan peserta lain.

**Q:** Saya sudah memulakan cabaran ini, dan kini berada di hari yang ke-8. Bagaimana cara saya untuk menggunakan repositori ini untuk merekodkan kemajuan saya?  
 **A:** Jangan risau. Pulihkan sebanyak mana informasi bagi hari-hari sebelumnya, tetapi jika anda tidak mampu, teruskan sahaja daripada kemajuan anda sekarang. Jika anda sudah tweet kemajuan anda setiap hari, sertakan pautan bagi tweet anda di Log setiap hari. Kemudian teruskan dengan menggunakan format yang diberi.

**Q:** Saya baru bermula belajar koding dan tidak mampu untuk melaksanakan projek lagi, apa yang patut saya lakukan?  
**A:** Cara terbaik untuk bermula ialah dengan mengikuti [Kurikulum FreeCodeCamp’s Front End](https://www.freecodecamp.com/) daripada awal. Lebih jauh anda pergi dalam 100 hari, lebih baik.

**Q:** Saya tertinggal satu hari, adakah ini bermakna saya telah gagal dalam cabaran ini?  
 **A:** Semestinya tidak. Anda dibenarkan untuk tertinggal satu hari (dengan menggantikan hari yang anda terlepas di hujung cabaran) tetapi tidak dibenarkan terlepas dua hari berturut-turut. Ini ialah nasihat yang bagus yang saya terima daripada Leo Babauta di zen habits.

**Q:** Saya pulang ke rumah lewat dan ketika selesai dengan satu jam saya, masa telah melepasi tengah malam. Adakah ianya dikira?  
 **A:** Sudah tentu ianya dikira! Peraturan praktikalnya ialah : adakah anda koding dalam masa satu jam sebelum tidur pada hari itu?
Jika ya, anda masih dilandasan yang tepat.
Ini kerana, kita semua mempunyai jadual dan tanggungjawab yang berbeza (anak-anak, sekolah, kerjaya dan sebagainya), jadi jangan hadkan diri dengan mengikuti standard waktu yang betul. Anda tidak akan melalui pengalaman Cinderella jika jam berdetik di tengah malam.
Juga, jangan risau jika anda tidak mendapat mata di GitHub pada hari itu. Walaupun mendapat mata pada setiap hari adalah sesuatu yang bagus, jangan perkecilkan diri anda dengan mengukur pencapaian dengan cara itu.

**Q:** Adakah saya patut menyimpan jurnal?  
**A:** Ya anda patut, cara terbaik ialah dengan menempelkan repo ini, dan komit kepada [Log] setiap hari. Ianya berguna dalam dua cara: anda boleh melihat kemajuan setiap hari dan melihat sejauh mana anda telah sampai, dan memotivasikan diri. Yang keduanya, apabila sudah selesai dengan 100 hari, anda boleh menganalisa pengalaman dengan lebih baik, dan belajar yang mana berfungsi dan yang mana tidak.

**Q:** Adakah saya patut letakkan projek saya di atas talian?  
**A:** Sudah tentu. Ianya bagus untuk mendisiplinkan dan memotivasikan diri dengan mengetahui orang lain boleh mengakses apa yang anda kerjakan. Ia akan menjadikan anda lebih mementingkan hasil, dan akan berusaha sehabis baik untuk menghasilkan sesuatu yang bagus. Saya mencadangkan anda untuk meletakkan projek di GitHub.

**Q:** Adakah saya patut pentingkan coretan?  
**A:** Coretan adalah baik dan membantu, tetapi seperti yang saya sebutkan di atas - jangan terlalu risau dengannya dan jangan mengkritik diri anda jika terlepas hari. Sebaliknya, belajar daripada kesilapan dan jangan ulanginya lagi. Cara terbaik untuk mengatasi emosi yang negatif ialah dengan duduk dan koding.

**Q:** Apakah bahagian yang paling susah dalam cabaran ini?  
**A:** Bahagian yang paling susah ialah duduk dan memulakan koding. Jangan tangguhkan, atau berfikir untuk tangguhkannya. Hadapi dengan cara yang sistematik: duduk, buka komputer riba, lancarkan koding editor dan mula menaip. Selepas 5 minit, anda tidak akan berasa untuk berhenti.

**Q:** Jika semua orang bermula pada hari yang tertentu, adakah saya perlu ikuti mereka? Contohnya, daripada hari ke-12?  
**A:** Cabaran ini bersifat individu, jadi jika anda mulakan, anda bermula daripada hari pertama. Apabila anda berkongsi kemas kini di Twitter atau sebagainya, pastikan anda sertakan sekali hari ke berapa anda berada.

## Kandungan

- [Peraturan](peraturan.md)
- [Log - clik di sini untuk melihat kemajuan saya](log.md)
- [FAQ](FAQ.md)
- [Sumber](sumber.md)
